title: "Bagaimana web development dalam Python ?"
date: 2015-05-19 02:56:39
author: kamalmustafa
permalink: bagaimana-web-development-dalam-python.html
level: 1
summary: >
            Sepintas lalu bagaimana proses pembangunan aplikasi web dalam Python dijalankan.
tags: python
category: python
---

Bila bercakap pasal topik web development, mungkin ramai di kalangan developer yang sudah biasa dengan bahasa pengaturcaraan PHP yang memang banyak digunakan untuk membangunkan aplikasi web. Python juga boleh digunakan untuk membangunkan ... Saya akan cuba tunjukkan sepintas lalu bagaimana proses pembangunan aplikasi web dalam Python dilakukan.

Terdapat agak banyak *framework* yang boleh digunakan untuk membangunkan aplikasi web dalam Python. Anda mungkin akan terjumpa dengan nama-nama seperti Django, Flask, Pyramid, Web2py, Bottle dan sebagainya. Untuk tulisan ini bagaimana pun saya hanya akan menggunakan Django sebagai contoh memandangkan ia antara yang paling popular.

Django pertama kali diterbitkan pada tahun 2005, hampir 10 tahun yang lalu. Ianya hampir seusia dengan satu lagi *framework* yang amat popular di kalangan komuniti bahasa pengaturcaraan Ruby iaitu Ruby On Rails (RoR). Django berasal daripada aplikasi yang digunakan oleh sebuah syarikat penerbitan online iaitu Lawrence Journal-World untuk membangunkan laman-laman web mereka. Aplikasi tersebut kemudian di'refactor' kepada sebuah *framework* yang diterbitkan di bawah lesen Sumber Terbuka (Open Source).
